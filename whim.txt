نفس ما به همه اسماء دسترسی دارد. هوای نفس اینستکه این اسماء را بدون رعایت ترتیب و محل و زمان مناسب ، یعنی بدون رعایت ارتباط میان اسماء، به هم ربط دهد. این ارتباط وجود ندارد و ادعای وجود این ارتباط عین غفلت و از جنس دروغ است. بنابرای هر قوای فعاله انسان که بتواند زمینه را برای این دروغ پردازی آماده کند برای پرستش هوای نفس مناسب است.

بدین منظور مثلا از قوای نیاز به غذا میشود سوء استفاده کرد و پرخوری را لذت بخش دانست. حقیقت اینستکه در وحدت وجود پرخوری لذت بخش نیست چرا که با بدن انسان تناسب ندارد. اما میتوان به دروغ گفت که پرخوری لذت بخش بود. یعنی خوردن زیاد میشود زمینه ای مناسب برای دروغ پردازی.

خداوند تنها لایق حقیقی پرستش انسان است. خداوند به نفس و اسماء آن و هوای نفس تنزیل یافته است. پرستش خداوند در هر سطحی از هستی عبودیت است. پس مشکل اینجا نیست که قدر نعمت های خداوند از جمله شهوات داتسنه شود. انسان می بایست در این سطح مادی حتما و حتی فقط از طریق شهوات خداوند را بپرستد ولی مشکل وقتی است که انسان، درست مانند ربش، از وقتی به وقت نوی دیگر عبور نکند یعنی به ربش مراجعه نکند. با هستی نو همراه نشود. در اثر ماندن در کنار شهوت و بالا نرفتن فرصتی برای توقف در وجود هم نیابد. 
.

چون شخص، در وجود، که در حال تنزیل است یعنی در مراتب تشکیکی وجود توقف نکند، از ماهیات، فقط بعضی اسماءش را خواهد دید و رابطه بین اسماء را نخواهد دید. برای دیدن همه اسماء و رابطه بین اسماء توقف در وجود ضروری است تا وحدت موجود در جهان به عینه دیده شود و رابطه بین اسماء، بین اشیاء، بین شهوات و بین افراد فراموش نگردد. وقتی شخصی در وجود اقامت گزیده باشد و در وحدت جولان داده باشد، آن هنگام که به عالم ذهن دار شدن هبوط می کند، رابطه بین اسماء و اشیاء را خواهد دید. اینها اسباب هستند . مثلا ذوالقرنین همه اسباب را مانند همه ما داشت. 

ولی انچه او را متمایز می کند اتباع اسباب است که به سبب دیدن وحدت موجودی است که فرای ماهیت اشیاء است. ماهیت اشیاء ساخته دهن است که بر روی قسمتهای مختلف هستی اسم می گذارد. آن وجود واجد به او اجازه خلق اخلاق می دهد مثلا وقتی به او می گویند چه می خواهی؟ ذوالقرنین می گوید خود شما را می خواهم. این چنین اخلاقی نتیجه تسلط بر مادیات و اسباب تنها نیست . بلکه رابطه بین اشیاء و حقیقت اشیاء درک شده است تا جایی که او میگوید مگر شما یک اجتماع نیستید که عملی انجام ندهید؟ پس به من کمک کنید. وی سپس ترتیب درست کردن سد را و زمان بندی ها را در عالم مادیات به دقت رعایت می کند. این بهترین شکل عبادت خداوند است

در چنین حالتی شخص در رویارویی با غرائزش فراموش نمیکند که آنها برای رشد و کمال وی آماده و مهیاییند و بنابراین با دیدن روابط بین همه انسانها و غرائزش، بهترین رفتار را در پیش میگیرد. نقص خویش را مییابد. مهمترینش را هدف می گیرد. یعنی اگرچه ناقص است متوجه میشود که در صراط مستقیم است، نقص را به منبع وجود عرضه می کند و نفس اسمی مناسب برایش می آورد که همه اش را می داند، اینگونه از نقصش غفران می طلبد. با زیادت علمش متوجه رحمت و نعمت خداوند قرار میگیرد (الذین انعمت علیهم) و پر میشود و از این وقت خدا حافظی میکند و وقت نو در می آید و جهانش نو میشود و گناهانش همه آمرزیده می شود و باز در وجود وقفه میکند برای وقتی نو

به این ترتیب هوای نفس را نمی پرستد چون دائم، از دنیای ذهن، با قلبش، به ربش رجوع می کند و دائم، از ربش به عالم ذهن دار شدن باز میگردد در حالیطکه وحدت اشیاء را دیده است. مثلا در نمازش، حواسش به اطراف نیست چرا که همه علم خویش را برای آپدیت شدن به خداوند مراجعه داده است و علمی از وقت قبلی با خود نیاورده است و همه را از نو طلب میکند. چنین قلبی سالم است و به این دلیل که شخص خداوند را در همه مراحل تنزیلش از حق میبیند بلکه عین حق می بیند، خدا پرست است اگرچه میخورد ولی شکم پرست نیست. اگرچه لذت میبرد

 احتمالا ممکن است پس از تمرین فراوان، اخباری خوش از اخلاقی از او در باب کنترل شهواتش نیز به گوش خودش یا دیگران رسد.

برخلاف این ماجرا اینستکه دائما به وضع موجود شکایت کند تا زمینه ای برای دروغ پردازی بیابد تا اسماء خدا را به دروغ به هم ربط دهد بی آنکه وسعت وجودیش حق همه اسماء را در بر گیرد. اگر در مورد دروغ بودن عملش غافل باشد مغضوب است و اگر اصرار کند از ضالین

حقیقت آنستکه آنچه ما با خود نقل میکنیم از قصه ها، توجیه پرستش غیر خداست و به هیچ عنوان هدف واقعی رفتار ما نیست. مثلا پرخوری لذت بخش نیست، مثلا مال دزدی مطلوب و محبوب ما نیست، مثلا قتل و جنایت آرام جان ما نیست

بدین ترتیب احکامی که بر علیه این دروغ ها، خارج از وسعت معرفتی انسان بدو تحمیل شود نیز جائز و مفید نیست. شخص می بایست در تمامی منازل تنزیل حق وقفه کند تا ارتباط همه اسماء بداند و بتواند کتاب فقه خویش بخواند. البته اینطور هویداست که بسیاری از خوانش ها منطبق بر سنن رسیده از بزرگان بخصوص پسامبر و اهل بیتش حاصل شده اند

ولی چون دنیای نو بر پایه صنایعی چون چاپ، تلگراف و تلفن، اینترنت، برق، هواپیما و حمل و نقل سریع جمعیتهای کثیر و از همه حساس تر هوش مصنوعی با دنیای قدیم بسیار فرق دارد، مدلهای مناسب برای تطبیق این دنیا با دنیای سنتی می بایست پیچیدگی لازم را داشته باشند. مثلا در دنیای سنتی شخص ممکن است کافر باشد. ولی در دنیای نو یک شخص در طول زندگیش هزاران لحظه از کفر و شرک و نفاق و ایمان را تجربه میکند تا به رشد و کمال مناسب دست یابد.
والسلام
